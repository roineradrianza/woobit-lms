<v-container class="pt-16 pt-md-0 px-6 px-md-0">
    <h1 class="text-h3">
        SIGURANȚA CURSANȚILOR
    </h1>
    <br>
    <p class="text-justify">
        Cursurile Woobit sunt destinate copiilor cu vârste între 4 și 18 ani,
        vorbitori de limbă română. Aceste cursuri nu sunt destinate adulților!
        Siguranța cursanților este prioritatea noastră numărul unu și de aceea vă
        rugăm să respectați anumite reguli.
    </p>
    <ol start="1" type="1">
        <li>
            Vorbiți cu copiii dumneavoastră înainte de începerea cursului despre
            informațiile ce au sau nu au voie să le împărtășească la curs, despre
            comportamentul adecvat și arătați-le ce opțiuni au în aplicația zoom.
        </li>
        <li>
            La primul curs și pentru puțin timp puteți să fiți în aceeași încăpere
            cu copilul pentru a vă asigura că lectorul este același cu lectorul din
            fotografia de pe website și că totul este așa cum vă așteptați. Puteți
            face acest lucru de la distanță.
        </li>
        <li>
            Cereți-le copiilor să mențină camera computerului deschisă pe parcursul
            cursului.
        </li>
        <li>
            Pentru orice nelămurire sau dacă aveți vreo suspiciune, vă rugăm să
            contactați imediat echipa Woobit la hello@woobit.ro
        </li>
    </ol>
    <br>
    <p class="text-justify">
        În același timp, fiecare lector se obligă să comunice imediat cu echipa
        Woobit dacă are suspiciunea, este martor/ă sau observă orice activitate de
        abuz sau de posibil abuz în timpul colaborării cu Woobit. Dacă este nevoie,
        lectorii se angajează să comunice cu autoritățile în cercetarea sau
        disputarea unor cazuri de abuz. Woobit se angajează să raporteze
        autorităților suspiciuni sau observații ale unor abuzuri.
    </p>
    <p class="text-justify">
        Toate cursurile Woobit sunt înregistrate și păstrate în baza noastră de
        date pentru 2 luni, respectiv 60 de zile. După aceste 60 de zile, cursurile
        sunt șterse. Cursurile înregistrate sunt disponibile lectorilor pentru a fi
        puse la dispoziția cursanților care au plătit și nu au putut participa la
        curs și/sau pentru a fi analizate de către aceștia în scopul de a-și
        îmbunătăți stilul și oferta. Lectorii nu au permisiunea să folosească
        aceste înregistrări în orice alt scop. Aceste înregistrări pot fi de
        asemenea șterse la cererea expresă a părinților sau dacă se consideră că
        unele din prevederile acestui contract au fost încălcate sau dacă protecția
        datelor și imaginilor participanților a fost compromisă. Woobit se
        angajează să nu folosească imaginea, vocea sau materialul din înregistrări
        în scopuri publicitare sau alte scopuri fără a avea acordul expres al
        părinților sau al lectorilor.
    </p>
    <p class="text-justify">
        Lectorul se angajează să mențină camera computerului deschisă pe durata
        cursului. La începutul cursului, lectorul se angajează să se asigure că
        toți cursanții înscriși sunt cei care participă la curs. Părinții pot să
        fie la distanță și să asiste la buna desfășurare a cursului, dar nu pot
        interveni decât în situații de criză sau urgență pentru a nu perturba bunul
        mers al cursului și/sau siguranța celorlalți cursanți.
    </p>
</v-container>